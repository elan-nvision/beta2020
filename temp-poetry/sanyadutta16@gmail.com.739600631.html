<h4>Power- of a Mother</h4>
<h6>Ab bachpan itna suhana kyun lagta hai, jab bade hone ki khwahish thi hi us umar se</h6>
<h6>Shayad pakad liya tha maa ne haath shiddat se itni</h6>
<p>Ke ab kismat bhi puche, ki kaha gayi vo lakeere chalte the hum jiske dum pe</p>
<p>Mushkile bhi bohot aayi hai, aur unse bada khudko samajhne wale log bhi</p>
<p>Par aankho mai nami to is baat ki chhaayi hai,</p>
<p>Ki inse bhidne ki taleem sikhane wale ko hi bhula dene se bada na hoga koi afsos bhi</p>
<p>Aa jati hai apni baato se dur karne adhurepan ko ye duniya bich-bich mai hazaro baar</p>
<p>Ab in matlabi begaano ko kaun samjhaye,&nbsp;</p>
<p>Ki khamoshi se pura kardeti hai mujhe vo khila kar uske haatho ka khana bas ek hi baar</p>
<p>Khubiyon se apni waqif ho kar bhi, manzuri talasha karte hai gaero ki</p>
<p>Par yaara pucha nahi kabhi maa se apni,&nbsp;</p>
<p>Ki kyun tarasha karti hai vo meri khamiyon ko bhi</p>
<p>Ghar ka matlab hota kya hai, ye pucho na zara hum jazbaati musafiro se</p>
<p>Eent ke saje aur maa ke saheje mai fark na samjha diya,</p>
<p>To band kardenge dena bhagwan ka darja aaj se use</p>
<p>Ab sharm nahi hai koi zindagi bhar tere pallu se bandhne mai</p>
<p>Ek tu hi to amar mishaal hai meri, uski bhi umar dhal jaye</p>
<p>To ghum jaenge kahi is andheri duniya ke sath ek hone mai</p>
<p>Aisa kya hai aakhir ek aam aurat mai, jo likh dalte hai panne tareef mai uski</p>
<p>Ab isme humara kya kasoor hai janab,&nbsp;</p>
<p style="text-align:center;">Jab likh dala ho itihaas hi usne jhaansi thi jiski</p>
<p></p>
<p></p>
<p></p>
<p></p>
